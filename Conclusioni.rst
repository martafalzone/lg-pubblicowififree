Conclusioni
===========

Il cammino della Pubblica Amministrazione verso la trasformazione
digitale e la sempre crescente offerta di servizi in modalità cosiddetta
*“smart”* verso il cittadino, devono essere necessariamente supportati
da una struttura che ne consenta la piena fruizione in mobilità. In tale
ambito la Pubblica Amministrazione può recitare un ruolo cruciale teso a
facilitare l’accesso da parte di cittadini a questi ed altri servizi
disponibili sulla rete internet.

La facilità di implementazione ed erogazione del servizio Wi-FI è la
chiave per permetterne la diffusione e l’utilizzo anche in aree con un
marcato *digital-divide*. Le iniziative di PA locali sul territorio
nazionale sono molteplici.

I servizi di accesso a Internet attraverso Wi-Fi gratuito rappresentano
quindi il volano per lo sviluppo di nuovi servizi digitali, dei settori
turistico, sanitario e di formazione che maggiormente beneficiano della
possibilità di utilizzo delle nuove tecnologie.

Il Progetto wifi.italia.it sperimenta la realizzazione di una rete
federata in tutto il Paese, offrendo notevoli spunti per una corretta
implementazione e gestione del servizio

AgID nella programmazione del Piano Triennale 2017-2019 si è proposta
quale obiettivo la crescita della diffusione della connettività Wi-Fi
negli Uffici della Pubblica Amministrazione accessibili al pubblico. Il
presente documento, la cui prima versione è stata prevista dal piano
triennale 2017-2019, sarà aggiornato annualmente in modo da tenere conto
di tutte le evoluzioni tecnologiche e normative che si presenteranno man
mano nel tempo.

Possibili evoluzioni tecnologiche del servizio
==============================================

La necessità di avere una rete wireless è stimolata dal modello di IT
bimodale che, diventando diffuso, impone al reparto IT di soddisfare le
aspettative del management, determinato a rendere impiegati e addetti
più produttivi e mobili, attraverso una connettività più agile e
flessibile e parallelamente ottenere una riduzione dei costi di gestione
dell'IT.

Come già richiamato nel documento, l'architettura WiFi normalmente
prevede l'utilizzo di controller (Controller Managed Wi-Fi), ossia
apparati fisici (o virtuali) *on premise,* in grado di amministrare gli
access point (AP) di cui si compone la rete Wi-Fi. Alla luce di diverse
considerazioni economiche e tecniche, è possibile pensare ad una
possibile migrazione del controller fisico in un'infrastruttura cloud,
interna o esterna all'Amministrazione. Tale soluzione consentirebbe di
amministrare l'infrastruttura e la sicurezza dell'intera rete Wi-Fi
attraverso un singolo cruscotto di controllo.  L'infrastruttura cloud
consentirebbe di attivare nuovi Access Point, a livello geografico,
senza necessità di supporto tecnico, in virtù della capacità di
auto-configurarsi attraverso il cloud stesso.

Federabilità dei servizi WI-FI
==============================

Tecnologicamente le infrastrutture Wi-Fi già esistenti e, quelle da
realizzare, possono essere federate.

La federabilità delle infrastrutture consiste principalmente nella
condivisione di policy organizzative e tecniche che permettano di poter
usufruire del servizio Wi-Fi in aree diverse da quelle nelle quali ci si
è registrati al servizio stesso.

Le modalità tecnologiche di realizzazione delle federazioni sono
diverse, ad esempio:

-  si possono utilizzare le stesse credenziali su reti afferenti a
   diversi Service Provider, che propaghino reciprocamente le
   credenziali e gli SSID delle infrastrutture federate;

-  l’accesso utente con la stessa password su due reti identificate da
   diversi SSID; in tale scenario le Amministrazioni dovranno
   sincronizzare i database degli utenti.

Federare le risorse, e in particolare il servizio Wi-Fi, porta vantaggi
dal punto di vista della resilienza, in quanto la distribuzione
geografica delle infrastrutture finisce per accrescere la possibilità di
accesso alla rete. La federazione è uno dei punti basilari per lo
sviluppo del servizio Wi-Fi pubblico, relizzando globalmente una
maggiore disponibilità di servizi.
